

  <body>

    <h2 class="display-4">Увод и мотивација</h2>

    <p>
      Троугао је ученицима познат од самог почетка школовања. Појам троугла
      уводи се како би ученици дубље разумели основне геометријске односе и
      уочили значај троугла у свакодневном животу и даљем проучавању геометрије.
      Циљ аутора је да израдом електронских лекција омогући ученицима лакше
      праћење и усвајање градива из наставних јединица које се односе на
      троуглове, а које се обрађују у старијим разредима основне школе, као и да
      наставницима олакша реализацију предвиђених часова.
      <br />
    </p>

    <div class="deffinition-paragraph">
      <h4>Дефиниција.</h4>
      Троугаона линија је затворена изломљена линија одређена са 3 неколинеарне
      тачке. Троугао је геометријски објекат кога чине троугаона линија и њена
      унутрашњост.
    </div>

    <h3 class="display-5">Интерактивни аплет</h3>

    <p>
      На следећем аплету прво уочавамо 3 неколинеарне тачке A, B и C.
      Штиклирањем поља троугаона линија се 3 неколинеарне тачке спајају и
      добијамо приказ троугаоне линије, а уколико означимо и поље унутрашњост
      добијамо приказ \( \triangle ABC \). Тачкама се покретом миша може мењати
      положај, а самим тим и изглед троугла.
      <br />
      <!-- APLET "pojam trougla.ggb" -->
    </p>

  <!--<div id="ggb-1" class="ggb-window"></div>-->

    <h3 class="display-5">
      Чему служи увођење појмова странице и углови троугла?
    </h3>

    <p>
      У току разредне наставе упознали сте се само са елементарним појмовима
      везаним за троугао на нивоу препознавања. У старијим разредима основне
      школе ти појмови се строго дефинишу и повезују у целину која чини основу
      за даље проучавање троугла.
      <br /><br />
      Уобичајена ознака за троугао одређен тачкама A, B и C је \( \triangle ABC
      \). Тачке A, B и C су темена \( \triangle ABC \). Дужи BC, AB, и CA су
      странице \( \triangle ABC \). Конвексни углови \(\angle А \), \(\angle B
      \) и \( \angle C \) јесу (унутрашњи) углови \( \triangle ABC \). Углове
      троугла често обележавамо словима грчког алфабета (&alpha;,&beta;,&gamma;
      итд.)
    </p>

    <h3 class="display-5">Интерактивни аплет</h3>

    <p>
      На следећем аплету су приказани елементи \( \triangle ABC \), где
      штиклирањем наведених поља можеш приметити да се сваки елемент приказује
      постепено.
      <br />
      <!-- APLET "Elementi trougla.ggb" -->
    </p>

    <!--<div id="ggb-2" class="ggb-window"></div>-->

  </body>
</html>
